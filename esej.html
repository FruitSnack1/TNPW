<!DOCTYPE html>
<html lang="en" dir="ltr">

<head>
  <meta charset="utf-8">
  <link href="css/lightbox.css" rel="stylesheet">
  <link rel="stylesheet" href="css/main.css" type="text/css">

  <title></title>
</head>

<body>
  <nav>
    <div class="nav-container">
      <a href="index.html"><img src="images/logo.png" alt="nav-logo" class="nav-logo"></a>
      <a href="omne.html" class="nav-item">O mně</a>
      <a href="galerie.html" class="nav-item">Galerie</a>
      <a href="obchod.html" class="nav-item">Obchod</a>
      <a href="kontakt.html" class="nav-item">Kontakt</a>
      <a href="esej.html" class="nav-item">Esej</a>
    </div>
  </nav>
  <img src="images/pepek.jpeg" alt="pepek" class="body-img">
  <div class="container">
    <article class="w-100">
      <h3>Můj druhý koníček</h3>
      <p class="text">Kromě dřeva miluji i psaní, proto jsem se rozhodl s vámi sdílet moji práci. V případě zájmu o spolupráci mě kontaktujte.</p>
      <h5>Etika z pohledu náboženství</h5>
      <p class="text">Tématem této eseje je etika a náboženství s pohledem na lidské klonování. V první části eseje se zaměřím na definici klonování a historii, v její další části rozeberu klonování z hlediska náboženské perspektivy a lidské
        důstojnosti.
        Klonování se může jevit jako nová technika ke stvoření lidského života. Podle běžné definice je klonování vytváření geneticky identické kopie jedince označované pojmem klon. Klonování dnes zastává velmi důležitou úlohu v zemědělství a
        biotechnologických oborech.
        Člověk se pokoušel o klonování již od počátku devatenáctého století roubováním rostlin. Klonováním živočichů se vědci zabývají již přes padesát let.
        Američané Robert Briggs a Thomas King pracovali pro Ústav výzkumu rakoviny ve Filadelfii. V roce 1952 provedli experiment reprodukce žáby, která by byla identickou kopií svých rodičů. Naklonovaný pulec se však dál nevyvíjel, a pokus selhal.
        První klonování se povedlo v roce 1981 Karlovi Illmenseeovi a Peteru Hoopeovi, kdy se jim pomocí klonovací techniky podařilo vypěstovat tři zdravé myši. Tento pokus se však nepodařil zopakovat, a později byl projekt s klonováním zpochybněn.
        Další, avšak úspěšný pokus o klonování byl proveden v roce 1986 S.M.Willadsenem, kdy podobným principem naklonoval ovci.
        O deset let později se 5. července 1996 britským vědcům pod vedením profesora Iana Welmuta podařilo přivést na svět prvního savce, ovečku Dolly. Podle údajů se Dolly narodila předčasně stará, což také bylo důvodem její pozdější smrti. Trpěla
        anomálií chromozomů a zánětlivým onemocněním kloubů. Mnohem závažnější byla plicní infekce, na níž Dolly později podlehla. Ovce byla utracena na svátek svatého Valentýna ve věku nedožitých sedmi let. Tělo slavné Dolly dostali do rukou
        preparátoři, kteří jej vycpali a vystavili veřejnosti.
        <br>
        Od objevu DNA v padesátých letech a od stvoření Dolly byla možnost klonování lidí hlavním tématem diskusí po celém světě. Většina lékařských expertů, filozofů a nábožensky založených lidí si myslí, že klonování lidí by mělo být zakázáno,
        jelikož je to proti lidské důstojnosti a pobuřuje věřící lidi.
        Náboženství je součástí našich životů po mnohá staletí. V dnešní době tvoří pro většinu lidí důležitou oblast jejich života. Je více než jasné, že klonování, které má tolik morálních dilemat, nemůže zůstat stranou pro žádnou církvi.
        Klonování člověka je jakýsi způsob hraní si na Boha, jelikož netvoří soulad s přirozeným řádem stvoření. Pohled na problematiku klonování z hlediska křesťanství, islámu, judaismu a dalších náboženství je založen na jejich víře. Tím se myslí,
        že by si lidé neměli zahrávat a ničit Boží plány, protože on je ten, kdo vytváří svět. Různá náboženství mají různé pohledy na klonování, proto v rámci každé víry existují rozdíly v názorech. Ne všechna náboženství vidí proces klonování ve
        stejném světle. Většina z nich doporučuje omezit nebo dokonce klonování zakázat.
        <br>
        Podle ortodoxní křesťanské církve je klonování přidání jakési "třetí strany" k narození dítěte. Život začíná od početí a každý takto počatý život má právo na vlastní život. Uvádí se, že pokud je dítě klonováno, tak není produktem lásky, ale
        produktem vědeckého řízení. Křesťanství je v zásadě proti klonování lidských bytostí. Někteří křesťané uvádějí, že by nevadilo, kdyby klonování bylo použito pro lékařské účely, aby se mohly léčit některé nemoci, ale nemohou morálně
        akceptovat klonování lidí. Křesťan k dané problematice přistupuje s bázní před Hospodinem. Kristus má ve všem absolutní přednost, proto všechny zásluhy připadají na stvořitele světa - Boha.
        Nyní přejdeme k názorům judaismu vůči klonování. Je obecně známo, že je povoleno porušit jakýkoliv židovský zákon k zachráně života člověka. Takže i když budeme předpokládat, že klonování by mohlo být zakázáno, bylo by možné jej použít k
        lékařským účelům, převážně k záchraně života nemocného. Plný status lidské bytosti není přítomen v momentu oplození, naopak je velmi silně propagována povinnost chránit narozený život. V židovství platí, že narození dítěte je vždy vzato
        pozitivně bez ohledu na to, jakým způsobem je dítě přivedeno na svět. Rabíni schválili umělé oplodnění, oplodnění in vitro, a dokonce i použití darovaných vajíček a spermií. Všechny tyto metody volají po vytvoření naprosto jedinečné lidské
        bytosti s pomocí genetického materiálu muže a ženy jakožto rodičů.
        Poslední náboženský pohled na klonování, jenž bych chtěla v této eseji zmínit, je pohled islámu. Korán praví, že člověk je stvořen v nejdokonalejší podobě, ale je možné na jeho těle vykonávat různé operace, pokud s tím on sám nebo jeho
        rodina souhlasí. Islám reprodukční klonování zcela odsuzuje. Terapeutické klonování může být za určitých okolností povoleno s účelem dobrého úmyslu, a to pro záchranu zdraví.
        Klonování je poměrně univerzální a sofistikovaný problém. Tento problém má značně dlouhou historii. Klonování získalo mnoho příznivců a mnoho odpůrců, jejichž výroky jsou založeny na velkém množství různých důvodů. Je nelehké tvrdit, že
        klonování by mohlo hrát důležitou roli ve vývoji genetiky a mohlo by být velkou pomocí pro lékařské použití, ale na druhé straně této záležitosti stojí zásadní morální a psychologické problémy, jež nemohou zůstat stranou. Klonování lze proto
        považovat za útoky na lidskou důstojnost, náboženské předpisy a přesvědčení. Klonování může vést k rozvoji genetického onemocnění nebo jiných zdravotních problémů. V současnosti by tudíž mělo být klonování maximálně omezeno a klonování lidí
        by mělo být zakázané alespoň do té doby, dokud tento proces nebude dostatečně prostudován.
      </p>
      <h5>Až ani rakev nebude z čeho vyrobit</h5>
      <p class="text">
        Zkuste se někdy zastavit a podívat se kolem sebe. Všichni někam spěchají. Dnes je svět založen jen na byznysu, penězích a moci. Priority, jakými jsou rodina, teplo domova a mezilidské vztahy, už mezi námi nemají žádné místo. Možná jen u lidí, kteří jsou na pokraji chudoby a uvědomují si, že rodina je pro ně ta poslední věc, co jim zbyla a váží si jí.
V mediích je řeč jen o globálním oteplování, válkách v afrických a arabských zemích a sem tam se objeví i nějaké přírodní katastrofy. Je to pojato jako událost, ve které si lidé navzájem snaží pomoct. Různé humanitární podpory, vysílání vojáků na "pomoc" spojencům do válek... Média se snaží z toho udělat věc s nálepkou dobrý skutek. Pravda je ale jinde. Ve skutečnosti se pod nálepkou dobrý skutek skrývá nápis byznys a přísun peněz do soukromých kapes.
Všichni se snaží zabezpečit sami sebe, v tom lepším případě svoje rodiny, ale nezajímá je, jak na to reaguje jejich okolí. Když si stoupnete do jakékoliv rušné ulice a budete chvíli pozorovat osoby kolem vás, uvědomíte si, že osmdesát procent lidí okolo jsou lidi s telefonem u ucha, spěchající na svoje jednání, obchodní schůzky nebo do různých státních institucí. Zbylých dvacet procent tvoří děti, matky na mateřské dovolené, důchodci a v méně procentech i lidi bez domova, kteří svoji finanční situaci nezvládli a skončili, jak se říká, pod mostem.
<br>
Je to velký problém pro naši společnost, protože se na něj váže dalších nespočet problémů - od úbytku střední vrstvy po rušení pracovních míst, chybějící služby, které stroje nenahradí, až k různým celosvětovým nemocem ze stresu, nekvalitní stravy a odporného prostředí, a to jen kvůli tomu, že lidé pořád někam pospíchají. Nemají čas se najíst nebo odpočinout a pracují v prostředí, které se lidově nazývá králíkárna. Kde na jednom poschodí prosklené budovy pracují až dvě stovky lidí, kteří jsou odděleni sádrokartonovými příčkami, a jak víme, sádrokarton se moc nepodílí na ztlumení a nešíření zvuku z jedné místnosti do druhé. Upřímně tyto lidi lituji.
Společnost se diví, když se v médiích objeví zpráva, že nezletilé dítě udělalo něco nezákonného. Říkají si, co to asi musí být za rodiče toho dítěte, že bylo schopné takové věci? Ve skutečnosti za to nemůže rodič, ale společnost, neboť nátlak na lidi s rodinami je tak velký, aby se dokázali vůbec uživit, že všechen čas tráví v práci a pak unavení přijdou domů a jen padnou do postele. Nezbývá jim čas na svoji rodinu, a tak se často ani nedozví, v čem ta jejich ratolest zase lítá.
Vezmeme-li to z pracovního hlediska, zamysleme se, bohatí se snaží co nejvíce vydělat, k čemuž používají své "poddané", tedy obyčejné lidi střední vrstvy, kteří pro ně pracují za malý, chabý plat, aby měli vůbec nějaký příjem. Jejich životní podmínky se zhoršují a zhoršují, protože jejich peníze nevědomky mizí za potraviny, nájem, služby, a všechny tyto služby jsou ve vlastnictví bohatých, kteří z toho mají parádní zisky. Obyčejní lidé upadají do chudoby a střední vrstva pomalu mizí. Tím se nám společnost rozděluje na chudé a bohaté, a to neznamená nikdy nic dobrého.
<br>
Pak tu máme společenský aspekt. Čím více se lidi budou hnát za penězi, tím více bude upadat morálka jejich potomků díky nedostatečné výchově během jejich dospívání. Protože jednoduše jejich rodiče nebudou mít čas. A jde to všechno znovu a dokola. Do toho se přidají nemoci, pád ekonomiky, občanské nepokoje a přírodní katastrofy a lidstvo si může jít stloukat svoji rakev, pokud bude mít ještě vůbec z čeho, protože lesy a pralesy budou již dávno vykácené a přírodní bohatství vydolované. Toto je důsledek naší malichernosti, chtíče po bohatství a egoismu.
<br>
Prosím, jen se podívejte, tohle je obraz naší společnosti za třicet let, možná i dřívější budoucnosti.
Ale přesto by se tohle nemuselo stát, kdyby lidé začali systematicky pracovat, stát by tu byl pro lid, nikoliv pro dolování peněz ze státních fondů a přírodu bychom využívali pro pěstování plodin a chování dobytka pro naši zdravou a vyváženou stravu. Když přistoupíme na tento systém, stane se každý z nás bohatým bez ohledu na to, kolik bude vlastnit pozemků nebo kolik bude mít zlatých cihel v sejfu.
Myslím si, že nikdo nechce být součástí katastrofy, obzvláště ne, když si za ni můžeme my sami.
Tak už se konečně probuďte ze svého bohatého snu a začněte přemýšlet a pracovat tak, jak se má!

      </p>
    </article>
  </div>
  <footer>
    <span class="footer-text">© 1994 - 2018 Truhlářství Pepek a.s. (Studentský zápočtový projekt UHK)</span>
    <img src="images/uhk.png" alt="uhk" class="footer-img">
  </footer>
</body>
<script src="https://ajax.googleapis.com/ajax/libs/jquery/3.3.1/jquery.min.js"></script>
<script src="js/lightbox.js"></script>

</html>
